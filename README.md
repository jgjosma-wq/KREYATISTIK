# KREYATISTIK
## Deskripsyon
KREYATISTIK se yon platfòm nimerik ki fèt pou bay atis ak atizan ayisyen plis vizibilite ak opòtinite sou mache lokal ak entènasyonal. Fas ak mank envestisman, feblès ankadreman, ak ensekirite ki limite devlopman sektè atistik la, KREYATISTIK ofri yon galri vityèl kote chak pwodwi ka prezante pwofesyonèlman. Platfòm nan chèche amelyore kondisyon sosyal ak ekonomik atis yo, ankouraje inovasyon, epi kreye yon pon ant kreyativite ayisyèn ak kliyan atravè mond lan. Avèk yon modèl ki baze sou komisyon, abònman, ak patenarya, KREYATISTIK vize jenere pwofi dirab pandan li soutni devlopman kiltirèl ak antreprenarya jèn yo.

- Men estrikti pwofesyonèl pou aplikasyon mobil KREYATISTIK, ak detay sou fonksyonalite yo nan kategori Must Have, Maybe Have, ak Would be Nice to Have. 

### Must Have 
Sa yo se fonksyonalite debaz ki nesesè pou aplikasyon an mache:
- Kreye kont itilizatè (Atis/Kliyan): 
Posibilite pou atis yo enskri sou platfòm nan, mete pwofil yo ak yon deskripsyon sou yo menm (CV) ak foto pwodwi yo; kliyan yo ka kreye kont pou achte.
- Galri dijital pwodwi yo:
Yon seksyon kote chak atizan ka mete foto pwodwi a, deskripsyon pwodwi a, ak pri pwodwi yo.
- 	Fonksyon rechèch ak kategori:
Kliyan yo ka chèche pwodwi pa tip (bijou, penti, valiz, Sandal, Rad tradisyonèl (Karabela), elatriye) oswa pa atis.
- 	Panye ak acha senp:
Posibilite pou mete pwodwi nan panye epi fè acha atravè metòd peman ki disponib sou palfòm nan.
- 	Sistèm notifikasyon:
Alèt pou nouvo pwodwi, pwomosyon, Konferans, envitasyon pou aktivite oswa konfimasyon acha.
- 	Sekirite ak login:
Otantifikasyon senp (imèl, modpas, oswa login sosyal).

### Maybe Have (Fonksyonalite ki itil men pa obligatwa nan premye vèsyon)
Sa yo ka ajoute nan yon dezyèm faz pou amelyore eksperyans itilizatè:
KYC pou atizan yo : Metòd sa la pou fè veriifikasyon idantite atizan ki gen sou platfòn nan yon fason pou n otantifye tout vandè yo.
- Kategorite chak tip pwodwi : Platfòm nan ap klase tout pwodwi yo an kategori (katalòg pou penti, bijou, sandal, valiz, rad,). Epi, fè katalòg pou tout dizaynè ak pwodiktè ki gen pwodui yo sou patfòm nan.
- Chat dirèk ant atis ak kliyan: 
Pou diskite sou pwodwi, pèsonalizasyon, oswa mod livrezon.
- Evalyasyon ak revizyon: 
Kliyan yo ka kite kòmantè ak nòt sou pwodwi yo.
- Wishlist (lis swè): 
Kliyan yo ka sere pwodwi yo renmen pou achte pita.
- Multilang (Kreyòl, Fransè, Anglè): 
Pou atire kliyan entènasyonal yo (Dyaspora).
- Sistèm livrezon entegre: 
Swivi livrezon ak kolaborasyon ak sèvis transpò lokal.

### Would be Nice to Have (Fonksyonalite inovatif ki ka diferansye aplikasyon an)
Sa yo se opsyon ki ka pote plis valè ak fè aplikasyon an vin inik:
- Reyalite vityèl (VR/AR): 
Kliyan yo ka wè pwodwi yo nan yon ekspozisyon 3D oswa nan espas lakay yo.
- Marketplace entegre ak rezo sosyal: 
Pataje pwodwi dirèkteman sou Facebook, Instagram, WhatsApp.
- Pwogram fidèlite ak pwen: 
Chak acha bay pwen ki ka itilize pou rabè oswa kado.
- Analytics pou atis yo: 
Done sou lavant, vizit, ak enterè kliyan pou ede yo amelyore estrateji yo.
- Evenman vityèl: 
Ekspozisyon dijital, lansman koleksyon, oswa atelye fòmasyon sou platfòm nan.
- Entegre kreyativite atistik sou platfòm nan : Dansè, Gwoup dans, Lekòl dans, pwodiksyon odyo vizyèl ak espektak.
